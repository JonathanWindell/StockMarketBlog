# Investeringskompassen

**Datum:** 2025-04-04

Detta blir mitt fjärde inlägg och en månad är nådd. Detta gör jag ju mest som ett projekt för min egen
skull för att läsa på vad som hänt under veckan men det är ju extra nyttigt om någon annan kan dra nytta
av mina inlägg.

## Årets bästa och sämsta fonder
Det har varit svajigt de första tre månaderna under 2025. Vilka fonder har stått sig i turbulensen och vilka
har fått en tuff start på året? Affärsvärlden listar de fonder som har gått bäst och sämst under första kvartalet 2025:

I Morningstars kategori för Sverige är SEB Swedish Value Fund i topp. Tommi Saukkoriipi, förvaltare av fonden, har sett en uppgång på över 9% under årets första tre månader. De största innehaven i hans fond är Volvo, Swedbank och Investor, enligt Morningstar.

Alcur Grow är den fond som presterat bäst inom kategorin för små och medelstora bolag under det första kvartalet, med en uppgång på nästan 7,6%.

Spiltan har två fonder som inte haft en lika stark start på 2025 – Spiltan Aktiefond Stabil och Spiltan Småbolagsfond.

<div style="font-size: 12px; width: 95%; overflow-x: auto;">

### Årets bästa fonder i Morningstars kategori Sverige

| Fond                           | Avkastning i år (%) |
|--------------------------------|---------------------|
| SEB Swedish Value Fund         | 9,02                |
| Agneta Svenska Aktier          | 8,36                |
| SEB Sverigefond                | 6,99                |
| Case Högutdelande Bolag        | 4,88                |
| Aktiespararna Direktavkastning | 4,82                |

### Årets sämsta fonder i Morningstars kategori Sverige

| Fond                             | Avkastning i år (%) |
|----------------------------------|---------------------|
| Centaur Sweden Quality          | -3,96               |
| Cliens Sverige                  | -3,44               |
| Carnegie All Cap H              | -2,66               |
| Prior Nilsson Sverige Aktiv     | -2,41               |
| Spiltan Aktiefond Stabil        | -2,37               |

### Årets bästa fonder i Morningstars kategori små/medelstora bolag

| Fond                           | Avkastning i år (%) |
|--------------------------------|---------------------|
| Alcur Grow                     | 7,58                |
| Carnegie Småbolagsfond         | 3,48                |
| Kavaljer Quality Focus         | 3,11                |
| Consensus Sverige Select       | 1,41                |
| Lancelot Sverige               | 0,15                |

### Årets sämsta fonder i Morningstars kategori små/medelstora bolag

| Fond                               | Avkastning i år (%) |
|------------------------------------|---------------------|
| PLUS Mikrobolag Sverige Index     | -7,27               |
| Spiltan Småbolagsfond             | -7,06               |
| D&G Småbolag                      | -6,79               |
| Carnegie Micro Cap                | -6,05               |
| Finserve Micro Cap                | -5,80               |

Källa: Morningstar & Placera

</div>

## Nya riktåldrar för pensionen

Nu införs de nya riktåldrarna för pensionsutbetalningar. Riksdagen har beslutat att riktåldern för 2020-2024 ska vara 67 år.
"Det betyder att du tidigast kan ta ut inkomst- och premiepension från 64 års ålder om din riktålder är 67 år",
säger Monica Zettervall, pensionsexpert på Pensionsmyndigheten, i ett pressmeddelande.

Den svenska medellivslängden fortsätter att öka, vilket leder till att pensionsåldrarna höjs. För att anpassa pensionssystemet
till denna utveckling har riksdagen beslutat att införa en så kallad riktålder, som fastställs årligen och tillämpas sex år framåt.
Riktåldern för perioden 2020–2024 är 67 år, vilket innebär att den kommer att tillämpas för personer som ska gå i pension under åren 2026–2030.

Det innebär att du tidigast kan börja ta ut din inkomst- och premiepension vid 64 års ålder om din riktålder är 67 år.
När det gäller garantipension, inkomstpensionstillägg och bostadstillägg kan du tidigast ta ut dessa från den riktålder som gäller för just dig.

Den lägsta åldern för att börja ta ut inkomst- eller premiepension sätts till tre år före den fastställda riktåldern, men vissa övergångsregler kan innebära undantag.

Det är viktigt att känna till sin riktålder, eftersom den påverkar när du kan ta ut din allmänna pension. Riktåldern kommer att påverka alla generationer framöver.
När du får ditt orange kuvert och loggar in på pensionsmyndigheten.se, kan du se vilken riktålder som gäller för dig.

Fakta: Olika riktåldrar för olika årskullar

66 år = Födda 1958–1959

67 år = Födda 1960–1966

68 år = Födda 1967–1980

69 år = Födda 1981–1996

70 år = Födda 1997–2014

Källa: Pensionsmyndigheten & Placera

## Storägaren AMF om Fortnox-budet: Tackar inte ja idag

Under måndagen rusade Fortnox på börsen men handlades ändå under budkursen.
AMF tycker budet är för lågt, medan Spiltan vill analysera det. Noterbart är att inga ägare ställt sig bakom budet i pressreleasen.
"Vår bedömning är att detta är ett attraktivt bud", skriver storägaren Olof Hallrup till Placera.

Riskkapitalbolaget EQT och huvudägaren tillika styrelseordföranden, Olof Hallrup lägger bud på Fortnox. Budet på 90 kr per aktie ger affärssystembolaget en värdering på 55 mdr kr.

Aktien rusar 35% till 88 kr per aktie, 2 kr under budkursen.

På tredje plats i ägarlistan återfinns AMF. Aktiechef Anders Oscarsson tackar inte ja idag.

“Vid en första anblick så tycker jag att budet är för lågt. Det finns ingen anledning att säga ja till det här i det här läget”, säger
Anders Oscarsson till Affärsvärlden även om han poängterar att AMF ändå ska analysera budet.

Inget större stöd för budet på Fortnox har kommit från ägare, förutom Olof Hallrup och styrelsen.
Hallrup, som kontaktade EQT för att stödja bolagets nästa expansionsfas, anser att budet på 90 kr per aktie är attraktivt.
Han påpekar att Fortnox har förändrats mycket sedan budet från Visma för nästan 9 år sedan och värderas nu betydligt högre.

Spiltan Fonder, en av de största ägarna, inväntar mer information för att analysera budet.

Budgivarna menar att Fortnox skulle ha bättre förutsättningar som privat bolag för att kunna accelerera investeringar och utveckling.
Anders Oscarsson från AMF uttrycker oro över att Fortnox inte ser börsen som en bra miljö.

Budet kommer samtidigt som Fortnox söker en permanent VD, vilket Hallrup anser är en naturlig process.

## Riksbanken kan komma att sänka räntan i sommar

Inflationen för mars kom in lägre än förväntat. Samtidigt så påverkar Donald Trump och hans hysteri om tullar samt att Swedbank
har skruvat ner tillväxprognosen för svensk ekonomi. Prognoschefen Andreas Wallström tror att sannolikheten för en räntesänkning har ökat.
"Till sommaren eller efter sommaren", säger han.

Enligt SCB:s preliminär siffra, som brukar snarlikt efterlikna den slutgiltiga visar på att KPIF sjönk från 2.9% i februari
till 2.3% i mars. "På rak arm har det inte någon stor effekt på penningpolitiken och Riksbanken som vi berömmer.
Men det är klart att det är en lättnad att komma in lite närmare en prognos", säger Andreas Wallström, prognoschef på Swedbank.

En glädjande nyhet var att matpriserna bromsade in under mars efter att ha ökat under januari och februari, enligt Matpriskollen.

Tullar kan även dämpa tillväxten men går ej att förutspå än då EU ej har gått ut med vilka mottullar de vill införa. Signalerna från EU
är att man helst vill undvika för mycket motåtgärder.

FED (Federal Reserve) klart i en knivigare situation än Riksbanken. "I USA kommer man tydligt ha priser och inflation som stiger i närtid.
Å andra sidan så kommer det tynga den ekonomiska utvecklingen. Om hushållen får det sämre kommer de säkert konsumera mindre."

Wallström menar att man får se tullarna som en stor finanspolitisk åtstramning som drabbar de amerikanska hushållen.
I och med det tror han att FED kan se igenom hög inflation för tillfället, men samtidigt tror han att det kan bära emot för centralbanken att sänka räntan.


## Utländska nyheter & Korta nyheter

### Kina utfärdar högre tullar

Kinas tullar matchar därmed USA:s tullar mot Kina som också hamnade på 34 procent. Tullarna införs från och med 10 april.

16 amerikanska bolag får också upphävda exportkvalifikationer.

Det införs även exportkontroll för vissa sällsynta jordartsmetaller, inklusive samarium, gadolinium, terbium, dysposium, luteium, scandium och yttrium

Elva amerikanska bolag läggs till på en lista över "otillförlitliga företag".

Källa: Finwire

### Saab får order värd 880 miljoner kronor

Ordervärdet är cirka 880 miljoner kronor och ordern bokades i det första kvartalet, enligt ett pressmeddelande.

För att möta en ökande efterfrågan har Saab har tillsammans med partners etablerat nya produktionslinjer av UTAAS i Europa, uppger bolaget.

Källa: Placera

### Colombia köper gripen

Valet stod mellan amerikanska F16, franska Rafaele och svenska Jas Gripen men nu har Colombias president Gustavo Pedro
bekräftat det slutgiltiga valet att Colombia har valt Saab som leverantör. Colombias försvarsminister Pedro Sánchez har tidigare
lyft fram vikten av att Jas Gripen är "geostrategiska"

Källa: Placera:

### Höjda tullar från USA

Det var chockartade miner på många och börsen reagerade starkt på Donald Trump när han under så kallat Liberation day
visade upp USA:s nya tullavgifter.

USA:s president Donald Trump har infört omfattande tullar på varor från över 60 länder, inklusive EU och Kina, med upp till 34 % tull.
Det har väckt oro för en global lågkonjunktur. Analytiker från bland annat UBS, JPMorgan och Deutsche Bank varnar för att dessa åtgärder kan leda till recession i både USA och världen.
Tullarna väntas öka inflationen i USA med cirka 2 % och motsvara en skattehöjning på 660 miljarder dollar.

EU och Kina har lovat motåtgärder, men EU överväger att rikta in sig på enskilda företag snarare än hela sektorer för att inte skada europeiska konsumenter.
Omvärlden påverkas också genom minskad efterfrågan från amerikanska konsumenter och ökade kostnader i internationella leveranskedjor.

Sammanfattningsvis riskerar Trumps tullar att skapa stor ekonomisk osäkerhet, både i USA och globalt, även om världsekonomin troligen undviker full recession.

## Riktkurser 4 April

<div style="font-size: 12px; width: 95%; overflow-x: auto;">

| Analytiker                     | Företag          | Ny riktkurs  | Tidigare riktkurs | Rekommendation   |
|---------------------------------|------------------|--------------|-------------------|------------------|
| Barclays                       | Tryg             | 190 DKK     | 187 DKK           | Övervikt         |
| Barclays                       | Carlsberg        | 688 DKK     | 719 DKK           | Undervikt        |
| HSBC                            | Rockwool         | 3 600 DKK   | 3 200 DKK         | Köp              |
| Morningstar                     | DSV              | 1 490 DKK   | 1 660 DKK         | Köp              |
| Goldman Sachs                   | DNB              | 310 NOK     | 305 NOK           | Köp              |
| SEB                             | Novo Nordisk     | 850 DKK     | 1 000 DKK         | Köp              |
| Jefferies                       | Castellum        | 98 SEK      | 105 SEK           | Underperform     |
| HSBC                            | SEB              | 170 SEK     | 175 SEK           | Behåll           |
| Arctic                          | Fabege           | 120 SEK     | 125 SEK           | Köp              |
| SEB                             | Fagerhult        | 44 SEK      | 53 SEK            | Behåll           |
| SEB                             | Swedbank         | 288 SEK     | 290 SEK           | Köp              |
| SEB                             | Sobi             | 350 SEK     | 375 SEK           | Köp              |
| SEB                             | Beijer Ref       | 180 SEK     | 195 SEK           | Köp              |
| SEB                             | Peab             | 79 SEK      | 85 SEK            | Behåll           |
| SEB                             | Paradox          | 234 SEK     | 260 SEK           | Köp              |
| SEB                             | Skanska          | 265 SEK     | 295 SEK           | Köp              |
| SEB                             | Avanza           | 353 SEK     | 347 SEK           | Köp              |
| Pareto Securities               | Munters          | 215 SEK     | 250 SEK           | Köp              |
| Pareto Securities               | Note             | 190 SEK     | 157 SEK           | Behåll           |
| Pareto Securities               | Invisio          | 315 SEK     | 295 SEK           | Sälj             |
| Pareto Securities               | Trelleborg       | 440 SEK     | 475 SEK           | Köp              |
| Pareto Securities               | Mildef           | 210 SEK     | 170 SEK           | Behåll           |
| Jefferies                       | SKF              | 190 SEK     | -                 | Behåll           |
| HSBC                            | Handelsbanken    | 115 SEK     | -                 | Behåll           |
| HSBC                            | Swedbank         | 230 SEK     | -                 | Behåll           |
| Desjardins Securities           | Lundin Mining    | 17 CAD      | -                 | Köp              |
| SEB                             | NCC              | 204 SEK     | -                 | Behåll           |
| SEB                             | Norsk Hydro      | 58 NOK      | -                 | Behåll           |
| Bernstein                       | Boliden          | 347 SEK     | 370 SEK           | Market perform   |
| Handelsbanken                   | Wärtsilä         | -           | -                 | Behåll (kort sikt) |
| Handelsbanken                   | Munters          | -           | -                 | Köp              |
| Morgan Stanley                  | Nestle           | 79 CHF      | -                 | Undervikt        |
| Nordea                          | Metsä Board      | -           | -                 | Köp              |
| Santander                       | ASML             | 850 EUR     | -                 | Outperform       |
| Carnegie                        | Avanza           | 330 SEK     | 290 SEK           | Köp              |

Källa: Placera / Finwire

</div>

## Personliga reflektioner

En svängig vecka. Med Donald Trumps nyinförda tullar och svaret från marknaden undrar jag hur framtiden för inte bara världsekonomin
kommer att se ut utan även världsordningen. Hur länge kommer USA egentligen att stanna som toppen av berget? Det är tyvärr inget jag kan
svara på men jag vet att sluta med investeringar och börsen inte är ett sunt val. Sluta inte investera!


## Källor
[Mildef blir av med köpstämpel - här är dagens aktierekar](https://placera.se/nyheter/mildef-blir-av-med-kopstampel---har-ar-dagens-aktierekar)

[Lista: Årets bästa och sämsta fonder - SEB:s schackspelare i topp](https://www.placera.se/fonder/lista-rets-basta-och-samsta-fonder--sebs-schackspelare-i-topp)

[Kina utfärdar ytterligare tullar om 34 procent för amerikanska varor](https://www.placera.se/nyheter/kina-utfardar-ytterligare-tullar-om-34-procent-for-amerikanska-varor)

[Så blir nya riktåldern för pensionen: "Kommer påverka alla generationer framöver"](https://placera.se/nyheter/sa-blir-nya-riktaldern-for-pensionen-kommer-paverka-alla-generationer-framover)

[Saab får order värd 880 miljoner kronor](https://placera.se/nyheter/saab-far-order-vard-880-miljoner-kronor)

[Colombia bekräfta: Köper Gripen](https://placera.se/nyheter/colombia-bekraftar-koper-gripen)

[Storägaren AMF om Fortnox - budet: Tackar inte ja idag](https://www.placera.se/nyheter/storagaren-om-fortnox-budet-attraktivt-)

[Ekonom: Riksbankekn kan sänka räntan i sommar](https://www.placera.se/nyheter/ekonom-riksbanken-kan-sanka-rantan-i-sommar)

[Trump's tariffs could America - and the world - into recession](https://edition.cnn.com/2025/04/04/economy/recession-trump-tariffs-intl/index.html)

## Övriga källor (Ej använda men intressanta)

[Lista: Svenska toppfonderna som delar ut pengar](https://www.placera.se/nyheter/lista-svenska-toppfonderna-som-delar-ut-pengar-2024-12-06)

[Robert Berqvist: USA kan äventyra marknadens framtid](https://www.placera.se/kronika/robert-bergqvist-usa-kan-aventyra-marknadens-framtid)


