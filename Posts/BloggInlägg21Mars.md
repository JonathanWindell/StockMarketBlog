# Investeringskompassen

**Datum:** 2025-03-21

Då var det dags för mitt andra inlägg och jag får tacka er som läste första inlägget. Börsen rör sig ännu
i oklara tider. Jag lyssnade på Avanza podden och fick höra ett uttryck som jag ej hört förut. Vanligtvis så
brukar man prata om börsen i termer av Bull och Bear men att det nu skulle vara Känguru med tanke på hur mycket
börsen rör på sig.

## Ingen sänkt styrränta
20 mars gick Riksbanken ut med beskedet att styrräntan förbli oförändrad på 2.25%. Det beror på ett fortsatt svagt
konjunkturläge och en inflation som kom in högre än förväntat som jag skrev om förra veckan. Riksbanken bedömer att
de höga inflationsutfallen är "övergående", men lyfter fram risker från en skakig omvärld, svag konjunktur och den
svenska kronans växelkurs som faktorer som kan påverka inflationen. Trots att inflationsökningen i början av året ses som tillfällig,
är Riksbanken vaksam på eventuella långsiktiga effekter. Osäkerheten på grund av handelskonflikter och förändrade säkerhetsförhållanden bidrar till detta.
Prognosen för styrräntan från december gäller fortfarande, vilket innebär att Riksbanken räknar med att hålla räntan oförändrad fram till 2028.

Storbankerna är dock oense om beslutet att låta styrräntan vara oförändrad. Nordea menar på att Riksbanken kommer att
höja styrräntan medans Morgan Stanley inte håller med. Storbankerna har reviderat sina inflationssiffror efter två
månader av inflation över 2%. Danske Bank, Handelsbanken, SEB och Swedbank tror alla på en oförändrad ränta på 2.25%
under 2025. Morgan Stanley går mot strömmen och prognosticerar en styrränta på 1.75% i mars 2026. Nordea påstår dock
motsatsen och öppnar upp för en höjning. "Det kan bli en höjning i maj eller juni. Inflationen är så pass mycket högre
än förväntat", säger chefsanalytiker Torbjörn Isaksson till TT.

## Bankernas ränteprognoser

<div style="font-size: 12px; width: 95%; overflow-x: auto;">

| Bank           | 2025 (årsslut/genomsnitt) | 2026 (årsslut/genomsnitt) | Prognos daterad | Kommentar                              |
|----------------|---------------------------|---------------------------|-----------------|----------------------------------------|
| Danske Bank    | 2,25*                     | 2,25*                     | 2025-03-05      | * Prognos ändrad 2025-03-07            |
| Handelsbanken  | 2,25                       | 2,25                       | 2025-01-22      |                                        |
| Nordea         | 2,25*                     | 2,25*                     | 2025-01-22      | * Prognos ändrad 2025-02-20            |
| SBAB           | 2,19                       | 2                         | 2025-02-21      | (årsgenomsnitt)                        |
| SEB            | 2,25*                     | 2,25*                     | 2025-01-28      | * Prognos ändrad 2025-03-06            |
| Swedbank       | 2,25*                     | 2,25*                     | 2025-01-28      | * Prognos ändrad 2025-03-07            |
</div>


## Bostadspriser sjunker fortsatt

Riksbankens styrränta är fortsatt 2,25 %, och enligt Susanne Spector, chefsekonom på Danske Bank, förväntas boräntorna stanna på
nuvarande nivåer om inga ytterligare sänkningar sker. Den rörliga boräntan är nära botten, men skulle kunna sjunka något om räntan sänks ytterligare.
Längre boräntor påverkas mer av marknadsräntor, som stigit på grund av förväntningar om ökade försvarssatsningar och investeringar i Europa.
Därför bedöms bundna boräntor inte sjunka.

Susanne Spector förutspår att avgifterna för bostadsrättsföreningar kommer att öka något i år, och att vi inte kommer tillbaka till 2010-talets
stabila avgifter. Hon förväntar att bostadspriserna ska stiga med 5 % per år, men just nu ser vi en korrigering efter ett fall i januari och februari,
vilket innebär att prognosen kan revideras nedåt.

## Bolagsnyheter

### Boliden
Gruvbolaget Boliden har bestämt sig för att öka produktionen i Garpenberg från 3.5 miljoner ton till 4.5 miljoner ton, en investering på 750 miljoner
kronor i en ny pasteanläggning. "Garpenberg är en fyndighet i världsklass och förutsättningarna för att utveckla gruvan är bättre än vad jag någonsin upplevt tidigare.
Detta är ett första steg och ger oss flexibilitet inför framtiden så att vi optimerar produktionen både kortsiktigt och långsiktigt",
säger Stefan Romedahl, direktör för affärsområdet Gruvor på Boliden.

### SSAB
Handelsbanken har bytt ut Stora Enso mot SSAB när Handelsbanken väljer ut sina sektorfavoriter. "Vi menar att SSAB är mer av ett kvalitetsbolag än vad investerarna uppfattar generellt",
skriver banken i en uppdatering. De skriver vidare att den svenska ståljätten haft en stark start på 2025.

### Investor
Investor har via sitt dotterbolag Advanced Instruments ingått i ett avtal om förvärvning av medicinteknikbolaget Nova Biomedical med en prislapp på runt 22 miljarder kronor.
"Vi är mycket glada över Advanced Instruments förvärv av Nova Biomedical och ser en tydlig strategisk logik i att de två företagen går samman. Deras kompletterande produktportföljer,
förstärkta FoU-möjligheter och globala kommersiella närvaro skapar en stark grund för accelererad innovation och lönsam tillväxt", säger Investors VD Christian Cederholm.
Det sammanslagna bolaget hade 2024 en omsättning på 621 miljoner dollar med en justerad ebitda-marginal på cirka 30%.


## Finansministern svarar på osäkerheterna
När Finansministern presenterade sin prognos för den ekonomiska utveckling inledde hon med att beskriva den återhämtning som har skett inom den
svenska ekonomin under 2024 och att den kommer fortsätta under 2025. Elisabeth Svantesson radar upp stigande reallöner, lägre räntekostnader och
stöttande finanspolitik. ”Vi befinner oss i en fortsatt lågkonjunktur, men vi ser att BNP växer tydligt och vi står finansiellt starka.
Sverige står på en stabil grund, vilket gör att förutsättningarna för en återhämtning under 2025 och 2026 är goda", säger Svantesson på presskonferensen.

Hon svarar även på frågor om tullarna som införts. "Det beror på omfattningen, hur många varor, det beror på hur lång tid
och hur hög den (tullen red. anm.) är. Det finns ju risk för högre inflation, absolut. Å andra sidan, om det blir jättehöga tullar så kommer
omvärldsefterfrågan att börja minska. Då talar det i andra riktningar för priserna", säger Svantesson till Placera.

Elisabeth Svantesson ger även sina tankar om bojkotten av matjättarna. "När många människor kämpar så är det inte konstigt att
reaktionen blir att man exempelvis bojkottar. Även om jag tror att det inte är rätt väg att gå. Det är bättre att ha en dialog och samtal", säger finansministern.
För två år sedan bjöd Elisabeth Svantesson in matjättarna för att adressera prisökningen vilket hon återigen gjort.

## Militär upprustning i Tyskland
Under fredagen klubbade de tyska överhuset igenom ett historiskt investeringspaket som markerar slutet för decennier av budgetdisciplin.
Nu ska hundratals miljader euro pumpas in i försvar och infrastrukturssektorn. Tysklan har nu ändrat sin grundlag vilket betyder att de nu
kan satsa obegränsat med pengar på sitt försvar. Beslutet leds av den tillträdande förbudskanslerna Friedrich Merzs löfte om att "vad som än krävs"
för att försvara landet. I Dagsläget så spenderar Tyskland runt 1.5% av BNP på försvaret.

Utöver detta ska Tyskland starta en fodn på 500 mdr euro som ska riktas mot klimatomställningen och landets infrastruktur under 12 år framåt.
“Tyskland har alltid varit landet som föreläst för alla andra om budgetdisciplin. Nu gör de en helomvändning och uppmanar även andra att öka sina
försvarsutgifter. Det här är verkligen ett enormt skifte som man kanske bara ser en gång per generation”, säger Tomasz Wieladek, chefsekonom för Europa på T. Rowe Price.

Det tyska ekonomiska institutet DIW beräknar att bara med infrastrukturfonden skulle tysklands BNP lyfta med 2 procentenheter per år under det kommande decenniet.
Allianz Global Investors förvaltare Grant Cheng tror att stimulanserna kan bli starten på ett trendskifte, efter att Europas tillväxt och aktiemarknad halkat efter USA under lång tid.
“​Om europeiska företags vinsttillväxt förbättras med hjälp av stimulanspaketen så kan även värderingsskillnaden mellan europeiska och amerikanska aktier minska. Det skulle kunna ge
ett mycket starkt momentum för Europa”, säger Grant Cheng från sitt kontor i Frankfurt.

Men det finns även risker som Thomas Wieladek beskriver där han menar på att risken för att inflationen blossar upp igen och att en ny räntehöjningscykel kan komma att inledas inom bara några år.
Senast vi hade ett så här stort tyskt finanspolitiskt utgiftspaket var i början av 1990-talet efter återföreningen. Då reagerade Bundesbank genom att höja räntorna kraftigt som svar på paketet.
Och det skapade problem i övriga delar av Europa”, säger han.


## Riktkurser

<div style="font-size: 12px; width: 95%; overflow-x: auto;">

| Företag              | Analys ändrad till          | Riktkurs (nu)   | Riktkurs (tidigare) | Kommentar                |
|----------------------|-----------------------------|-----------------|---------------------|--------------------------|
| Yubico               | Behåll (Köp)                | 270 kronor      | 300 kronor          | Carnegie sänker          |
| Mercedes-Benz Group  | Jämvikt (Undervikt)         | 57,50 euro      | -                   | Barclays höjer           |
| Gea Group            | Sector perform (Outperform) | 52 euro         | -                   | RBC sänker               |
| Nestle               | Sector perform (Outperform) | 93 schweizerfranc| -                   | RBC sänker               |
| Zealand Pharma       | Övervikt (Jämvikt)          | 750 danska kronor| -                  | Morgan Stanley höjer     |
| Atlas Copco          | Underperform                | 140 kronor      | 150 kronor          | RBC sänker               |
| Sandvik              | Outperform                  | 270 kronor      | 250 kronor          | RBC höjer                |
| Essity               | Behåll (Köp)                | 279 kronor      | 284 kronor          | Jefferies sänker         |
| OEM International    | Köp                         | 160 kronor      | 146 kronor          | SEB höjer                |
| Rockwool             | Jämvikt (Övervikt)          | 3 300 danska kronor| -                | Barclays sänker          |
| Tele2                | Övervikt (Neutral)          | 156 kronor      | -                   | JP Morgan höjer          |
| Sedana Medical       | Köp                         | 20 kronor       | 25 kronor           | Pareto Securities sänker |
| Lime                 | Behåll (Köp)                | 400 kronor      | 410 kronor          | Pareto Securities sänker |
| Novo Nordisk         | Köp                         | 910 danska kronor| 1 024 danska kronor | Carnegie sänker          |
</div>

## Personliga reflektioner
Då var även denna veckan över. Vad jag kan känna av så verkar den hysterin som varit igång de senaste veckorna lägga sig lite ner.
Man börjar förstå att tullarna kommer att existera med att marknaden måste fortsätta tuffa på oavsett. Visst får man tänka om lite
när det kommer till marknaden men jag tror fortfarande på långsiktighet med sunda investeringar. Man blir trots allt inte miljönär på en natt!








## Källor
[Storbankerna hela oense om Riksbankens drag: "Osäkerheten har stigit"](https://www.placera.se/placera/redaktionellt/2025/03/17/morgan-stanley-mot-strommen-tror-pa-rantesankning.plc.html)

[Riksbanken lämnar styrräntan oförändrad](https://www.placera.se/placera/redaktionellt/2025/03/20/riksbanken-lamnar-styrrantan-oforandrad.plc.html)

[Storbanken ser risker på nedsidan: "Bostadspriserna kan fortsätta falla nu"](https://www.placera.se/placera/redaktionellt/2025/03/20/storbanken-ser-risker-pa-nedsidan-bostadspriserna-kan-fortsatta-falla-nu.plc.html)

[Boliden ska öka produktionen i Garpenberg - med miljoner ton](https://www.placera.se/placera/redaktionellt/2025/03/18/sa-ska-bolidens-produktion-oka-med-miljoner-ton.html)

[Bankens favoritaktier just: "SSAB är mer av ett kvalitetsbolag än vad investerarna tror"](https://www.placera.se/placera/redaktionellt/2025/03/17/bankens-favoritaktier-just-nu-ssab-ar-mer-av-ett-kvalitetsbolag-an-vad-investerarna-tror.plc.html)

[Finansministern om bojkotten mot matjättarna: "Inte rätt väg att gå"](https://www.placera.se/placera/redaktionellt/2025/03/19/finansministern-om-bojkotten-mot-matjattarna-inte-ratt-vag-att-ga.plc.html)

[Här är bolaget som Investor köper - för 22 miljarder](https://www.placera.se/placera/redaktionellt/2025/03/19/wallenbergs-investor-forvarvar-bolag-for-22-miljarder.plc.html)

[Militär upprustning i Tyskland: "Största utgiftspaketet sedan andra världskriget"](https://www.placera.se/placera/redaktionellt/2025/03/21/militar-upprustning-i-tyskland-storsta-utgiftspaketet-sedan-andra-varldskriget.plc.html)
