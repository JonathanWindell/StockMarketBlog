# Investeringskompassen

**Datum:** 2025-03-14

Först och främst vill jag välkomna alla som jag hoppas kommer att läsa dessa inlägg.
Det var av ren impuls som jag bestämde mig för att skapa detta "nyhetsblad" om man nu
vågar kalla investeringskompassen för ett sådant. Tanken är summeringar av börsmarknaden
på en veckobasis där jag sammanfattar de nyheter som jag finner intressant vilket jag hoppas
att även ni gör!

## Saab slår Nvidia

"Inte sedan finanskrisen 2009 har en amerikansk presidents första 50 dagar varit så dåliga
för marknaden som sedna han installerades i Vita Huset för andra gången" skriver Jon Velander från
placera.se

Såklart menar Jon Velander Donald Trump som i sin korta men väluppmärksammade tid i visa huset lyckats
skaka om världens ekonomi. Men trots detta så finns det aktier som sticker iväg och rusar upp i procent.
Den kanske mest omtalade här i Sverige är Saab som i skrivande stund har lyckats klättra 68,36% i år.
Detta rus kommer efter bland annat JD Vance's uttalande under Munich Security Conference 14 februari där JD Vance
uttrycker sig om att Europa står inför interna hot snarare än externa vilket har tolkats som en uppmaning
till Europeiska länder att stärka sin försvarskapacitet. Även andra försvarsaktier har fått rejäla lyft
som T.ex Rheinmetall AG som är upp 122,26% i år.

Samtidigt är nu allt större förhoppningar inbakade i prissättningen.
Saab b värderas nu till 35 gånger 2024 års rörelseresultat vilket gör Saab till en av de dyraste försvarsaktierna. Daniel Zetterberg
från placera.se skriver såhär. "Man kan fundera på om en så hög värdering är befogad. Även om Saab kommer gynnas av fortsatt ökande
försvarsanslag har bolaget också en del svagheter. Ett strukturellt grundproblem är att bolaget utvecklar avancerade vapensystem där
investeringarna egentligen är för tunga för att bäras av den lilla Sverigemarknaden. Samtidigt har bolaget nått begränsad framgång
i sina exportaffärer."

Men det finns de som anser att Saab aktien är övervärderad. 13 Mars skriver Aymeric Poulain. chefsanalytiker
på Kepler Cheuvreux såhär "Rallyt i de europeiska försvarsaktierna har börjat diskontera tillväxttakter som
antingen är för snabba eller är för långtgående" Aymeric Poulain sätter en rekommendations riktkurs på 275kr
vilket påverkade Saab och såg den falla 5%. ”Tillämpat på en prognostiserad försäljning om 150 mdr kr år 2034
och diskonterat tillbaka till 2026, indikerar detta ett marknadsvärde på 103 mdr kr – mer än hälften av det
nuvarande marknadsvärdet”, heter det i analysen.

Det står även:

”För att kunna motivera dagens värdering behöver marknaden antingen anta mycket generösa kassaflödesmodeller
eller räkna med en betydligt snabbare tillväxt.”

## Försvarsaktier
<div style="font-size: 12px; width: 95%; overflow-x: auto;">

| Bolag             | Andel försvar av omsättning | Avkastning 1 år % | P/E 2025E | EV/Ebit 2025E | EV/Sales 2025E | Ebit-marginal 2025E % | Årlig tillväxt 2025E-2026E % |
|-------------------|--------------------------|-----------------|-----------|--------------|--------------|----------------------|-------------------------|
| Saab             | 90%                      | 80%             | 37,8x     | 28,7x        | 2,8x         | 9,6%                 | 15,6%                   |
| Kongsberg        | 39%                      | 130%            | 42,7x     | 33,1x        | 4,6x         | 13,8%                | 16,4%                   |
| Rheinmetall      | 71%                      | 180%            | 38,7x     | 26,1x        | 4,1x         | 15,8%                | 28,2%                   |
| Dassault Aviation | 62%                     | 65%             | 20,8x     | 21,9x        | 2,1x         | 9,4%                 | 18,9%                   |
| Thales           | 52%                      | 71%             | 25,2x     | 18,9x        | 2,4x         | 12,9%                | 5,9%                    |
| Leonardo         | 75%                      | 122%            | 24,8x     | 18,6x        | 1,6x         | 8,6%                 | 4,8%                    |
| BAE Systems     | 98%                      | 27%             | 21,1x     | 16,7x        | 1,8x         | 10,9%                | 11,6%                   |
| Babcock         | 74%                      | 39%             | 14,0x     | 10,6x        | 0,8x         | 7,5%                 | 4,3%                    |
| **Genomsnitt**   | **67%**                  | **89%**         | **28,1x** | **21,8x**    | **2,5x**     | **11,1%**            | **13,0%**                |

</div>

Källa: Factset / Sipri

## Inflationen ökar

Enligt färska siffror från SCB så steg inflationen i februari månad vilket kom in på 2.9% vilket är en ökning
från januaris inflation på 2.2%. "Högre elpriser och prisökningar på livsmedel och alkoholfria drycker var
bland de främsta bidragen till inflationstakten i februari", säger Caroline Neander, prisstatistiker på SCB.

Jämfört med i fjol så har priserna på livsmedel ökat med nästan 4% denna månaden. Lägenhetshyrorna har även ökat
med 6% sedan förra året medans elpriserna har stuckit iväg upp mot 9%.

## Northvolts konkurs

Northvolt, den svenska batteritillverkaren som grundades 2016 med ambitionen att bli Europas ledande producent av batterier för
elfordon, ansökte om konkurs den 12 mars 2025. Företaget hade fram till dess samlat in över 15 miljarder dollar från investerare
som Goldman Sachs och BlackRock, men stod inför betydande ekonomiska utmaningar. Bland orsakerna till konkursen nämns överambitiös
expansion, ineffektiv företagsledning och en avmattning på elfordonsmarknaden. Dessa faktorer bidrog till att Northvolt inte kunde
uppfylla de finansiella villkoren för fortsatt verksamhet, trots stöd från långivare.

Mikael Kubu är namnet som fått ansvar över att hantera konkursen och se till så skuldnotan på 58 mdr blir betald. Han berättar även
att det är viktigt att produktionen också är viktig för att kunna sälja Northvolt då NorthVolt antingen kan säljas som en helhet eller
delas upp i mindre bitar.

Northvolt kan komma att säljas till kinesiska ägare, utesluts inte av konkursförvaltaren - Di (Finwire)
2025-03-13 06:59 Enligt konkursförvaltaren handlar det om huruvida en kinesisk upphandling kan komma att innebära en geopolitisk
risk för Sverige men att konkursförvaltaren lämnar den frågan åt svenska myndigheter.


## Guldpriset passerar 3000 dollar. Inflationsdata ger en skjuts uppåt

Guldterminerna har nått nya höjder och har passerat milstolpen 3000 dollar per uns. Det är måttliga inflationssiffror i USA som ligger
bakom, vilket stärker förhoppningarna om att Fed ska lätta på penningpolitiken vilket marknaden redan prisat in.

Wall street journal återger
att förväntningar om lägre räntor, kombinerat med oro för högre tullar och svagare ekonomisk tillväxt har ökat guldet attraktionskraft som investering.

## KI backar: Ingen räntesänkning från Riksbanken nästa vecka

Konjunkturinstitutet har länge efterfrågat snabbare räntesänkningar. Den svaga ekonomin i Sverige och hushållens deppiga inställning till konsumtion
borde elda på Riksbanken att sänka räntan i raskare takt. Så lät det iallafall för några månader sen

KI-chefen Albin Kainelainen uttalar sig såhär. "Eftersom inflationen under 2025 förväntas bli mycket högre än vad vi och Riksbanken såg framför oss
ser vi det inte länge som sannolikt att Riksbanken sänker räntan på nästa veckas möte". Med de nya inflationssifforna kan tvinga Konjunkturinstitutet
att ändra sina prognoser. Medan många aktörer såg styrräntan bottna vid 2% såg Konjunkturinstitutet att den skulle nå 1,5% mot sommaren.

## Personliga reflektioner

Om du har läst såhär långt vill jag tacka dig personligen. Detta är endast ett intresse för mig och jag ser detta som ett bra projekt att testa mina kunskaper
och doppa tårna i vattnet innan jag dyker i. Oavsett hur mycket börsen och ens personliga innehav verkar hänga på en tunn tråd vill jag påminna alla som investerar
att försöka komma ihåg sina mål om varför just de sparar. Vi hörs nästa vecka!

## Källor

[Saab slår Nvidia och Polestar säljer mer än Tesla](https://www.placera.se/placera/redaktionellt/2025/03/11/saab-slar-nvidia-och-polestar-saljer-mer-an-tesla.plc.html)

[Saab har blivit omotiverat dyrt](https://www.placera.se/placera/redaktionellt/2025/03/14/kommentar-vi-slopar-kopradet-for-saab.plc.html)

[Inflationen ökar: "Bittert bakslag"](https://www.placera.se/placera/redaktionellt/2025/03/13/inflationen-okar-bittert-bakslag.plc.html)

[Northvolt kan säljas till kinesiska ägare](https://www.placera.se/placera/telegram/2025/03/13/northvolt-kan-komma-att-saljas-till-kinesiska-agare-utesluts-inte-av-konkursforvaltaren-di.html)

[Northvolts konkursförvaltare: "Målsättningen är att hålla igång all produktion](https://www.placera.se/placera/redaktionellt/2025/03/14/northvolts-konkursforvaltare-malsattningen-ar-att-halla-igang-all-produktion.html)

[Guldpriset passerar 3000 dollar - inflationsdata ger en skjuts](https://www.placera.se/placera/redaktionellt/2025/03/14/guldpriset-passerar-3-000-dollar-inflationsdata-ger-en-skjuts.html)

[KI backar: Ingen räntesänkning från Riksbanken nästa vecka](https://www.placera.se/placera/redaktionellt/2025/03/14/ki-backar-ingen-rantesankning-nasta-vecka.html)
