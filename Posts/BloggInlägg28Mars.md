# Investeringskompassen

**Datum:** 2025-03-28

Tredje fredagen av detta nyhetsbrev är nått! Börsen är fortsatt skakig och riktning av börsen är svår att fastställa.
Men jag får medge at det har varit en lugnare vecka för min del då jag anser att nyheterna inte har vällt in och översvämmat
mitt fokusområde.

## Tidöpartierna föreslår ny satsning
Regeringen och SD är överens om att låna 300 miljarder kronor till en ny försvarssatsning. Det meddelar statsminister Ulf Kristersson (M) på onsdagen.
– Detta blir den största upprustningen sedan kalla kriget, säger statsminister Ulf Kristersson under en pressträff med
Tidöpartierna på onsdagen, vilket bland annat SVT rapporterar.

Regeringen och SD är överens om att långa pengar till nya militära försvarsutgifter men att inte "tränga ut viktiga välfärdsbehov
eller satsningarna på inre säkerhet" Det handlar om en lånefinansierad försvarssatsning från 2025 via 2030 fram till 2035 vilket skulle
kunna landa på sammantaget 300 miljarder kronor.

Sveriges regering har tidigare fastställt en treårig plan för militärt stöd till Ukraina, med 25 miljarder kronor årligen mellan 2024 och 2026.
Nu planerar man att tidigarelägga 20 miljarder kronor från 2026 års anslag till 2024. Samtidigt uppges ungefär hälften av det avsatta stödet för 2025 redan vara använt.
Dessa satsningar är en del av en bredare strategi där Sverige siktar på att öka försvarsbudgeten till 3,5 % av BNP år 2030, en betydande ökning från dagens nivå på 2,4 % av BNP.

## Storbankens nya satsning
Försvarbolagens aktiekurser har stigit markant 2025 vilket gör att DNB nu lanserar två nya fonder med exponering mot industrin.
"Vi ser en ökad efterfrågan på indexfonder generellt", säger aktiechefen Knut Hellandsvik i en kommentar.

Enligt dokument som DNB skickat in till norska Finanstilsynet är den norska storbanken i färd med att lansera två nya fonder:
DNB Sikkerhet & Beredskap och DNB European Defence. [enligt norska E24](https://e24.no/boers-og-finans/i/alx71L/dnb-planlegger-to-forsvarsfond) ska det handla om en passiv samt en aktivt förvaltat fond.
DNB håller på att etablera en "säkerhets- och beredskapsfond", utformad som en indexfond kopplad till ett globalt index. Exakta investeringsstrategier är ännu inte fastställda, och lanseringen ligger en bit fram i tiden.
Samtidigt undersöker banken möjligheten att skapa en liknande, men aktivt förvaltad fond med fokus på Europa – en fond som går under namnet European Defence, enligt Hellandsvik.

DNB avstår från ytterligare kommentarer då projektet fortfarande befinner sig i ett tidigt skede.

Sedan starten på året har europeiska försvarsaktier gått på raketbränsle. Börsutvecklingen för några av de stora bolagen överstiger alla 30%

## Riktkurser

### Försvarsaktier
<div style="font-size: 12px; width: 95%; overflow-x: auto;">

| Företag                   | Börsutveckling 2024 |
|---------------------------|--------------------|
| Rheinmetall              | +118%             |
| Saab                     | +72%              |
| Rolls-Royce              | +35%              |
| Thales Group             | +77%              |
| Leonardo                 | +71%              |
| BAE Systems              | +37%              |
| Kongsberg Gruppen        | +31%              |
| Mildef Group             | -                 |
| Scandinavian Astor Group | +130%             |

</div>

### Flera sänkta riktkurser för HM
Flera banker sänker riktkurser för klädjätten och Kone blir av med köpstämpel. Här är dagens aktierekommendationer 28 mars.

<div style="font-size: 12px; width: 95%; overflow-x: auto;">

| Företag                   | Riktkurs (tidigare) | Rekommendation |
|---------------------------|--------------------|----------------|
| BNP Paribas Exane (H&M)   | 125 kr (135)      | Underperform   |
| JP Morgan (H&M)           | 125 kr (130)      | Undervikt      |
| SEB (AAK)                 | 375 kr (380)      | Köp            |
| Carnegie (Volvo Cars)     | 23 kr (26)        | Behåll         |
| SEB (Troax)               | 225 kr (240)      | Köp            |
| Pareto Securities (H&M)   | 140 kr (150)      | Behåll         |
| Pareto Securities (B3)    | 82 kr (90)        | Köp            |
| Pareto Securities (Hanza) | 95 kr (100)       | Köp            |
| Pareto Securities (Sweco) | 200 kr (195)      | Behåll         |
| Pareto Securities (Knowit)| 145 kr (132)      | Behåll         |
| Pareto Securities (NCAB)  | 60 kr (61)        | Behåll         |
| Pareto Securities (Alfa Laval) | 490 kr (510) | Behåll         |
| Jefferies (Kone)          | 53 EUR (--)       | Behåll (från Köp) |
| Barclays (Novonesis)      | 490 DKK (500)     | Övervikt       |
| Morgan Stanley (Scandic)  | 81 kr (83)        | Jämvikt        |
| Barclays (H&M)           | 140 kr (145)      | Jämvikt        |
| Deutsche Bank (H&M)      | 135 kr (160)      | Behåll         |
| Nordea (H&M)            | 170 kr (180)      | Köp            |
| Bernstein (H&M)         | 110 kr (120)      | Underperform   |
| Goldman Sachs (H&M)     | 125 kr (130)      | Sälj           |

</div>

## Banken höjer alla bolåneräntor
Skandia följer den statliga bolånejätten SBAB:s exempel och höjer bolåneräntan. Höjningarna varierar mellan 0,05 och 0,19 procentenheter beroende på bindningstid.
"Skandia prissätter bolån utifrån marknadsläget och eftersträvar följsamhet mot marknadsräntorna. Som kund är det viktigt att kunna jämföra vilken ränta man kan få,
vilket också är enkelt med Skandias transparenta bolånemodell", säger Johan Bauhn, affärschef på Skandiabanken, i ett pressmeddelande.

## Det svänger snabbt för fastighetsaktierna
Fastighetsaktier har gått trögt de senaste åren. Men nu är det köpläge enligt Handelsbanken.

Handelsbanken konstaterar i en färsk rapport, publicerad under onsdagen, att aktiemarknaden är volatil och att stora värden snabbt kan förändras.

Banken ser dock fastighetsaktier som köpvärda i nuläget, med hänvisning till "skapliga tillväxtutsikter och rimliga finansieringsförutsättningar trots stigande långräntor".
Fastighetsindex har presterat svagare än Stockholmsbörsen sedan oktober, men Handelsbanken förutspår att många fastighetsbolag kommer att öka sina vinster under året.

"Vår bedömning är att de flesta börsnoterade fastighetsbolag med exponering mot kontorssegmentet har konkurrenskraftiga och attraktiva tillgångar.
Samtidigt påverkas även kvalitativa fastigheter och bolag negativt av den rådande marknadssynen på segmentet", skriver banken, som också lyfter fram andra delar av sektorn.

Förra veckan gjorde Placeras och Affärsvärldens analytiker Daniel Zetterberg en djupare analys av enfastighetsbolag.
Han identifierade Kallebäck, Link Prop och Solnaberg som de mest intressanta aktierna i segmentet.


## Utländska nyheter

### Tesla
Elon Musk kommenterar att Tesla inte är immuna mot tullarna när det börjar gälla.
USA:s president Donald Trump har aviserat nya importtullar på 25 % för utländska bilar och bildelar, vilket har skakat bilindustrin.
Många av världens största biltillverkare, inklusive Toyota, BMW och Jaguar Land Rover, såg sina aktiekurser falla kraftigt efter beskedet.

Även amerikanska biltillverkare drabbades, där General Motors föll över 7 %, medan Teslas aktie stod stabil.
Teslas vd Elon Musk varnade dock för att även hans företag kommer påverkas, då ingen bil är helt tillverkad i USA.

Tullarna kan påverka import till ett värde av upp till 400 miljarder dollar och väntas leda till prishöjningar på mellan 4 000 och 12 000 dollar per bil.
Vissa biltillverkare kan försöka flytta mer produktion till USA, men det skulle innebära högre priser och minskad produktion i andra länder.

Lyxbilstillverkare som Mercedes-Benz och Ferrari förväntas påverkas extra hårt, och Ferrari har redan aviserat en 10 % prishöjning.
Det finns också en risk att vissa modeller försvinner från den amerikanska marknaden helt.

Vita huset meddelade att tullarna införs den 3 april, med ytterligare avgifter på vissa bildelar en månad senare.
Tills vidare undantas delar från Mexiko och Kanada, men den lättnaden kan vara tillfällig.

Branschorganisationer varnar för att åtgärden kommer att leda till högre priser, färre försäljningar och minskad produktion i hela bilindustrin.

## Personliga reflektioner
Inte mycket att tillägga denna veckan. Jag fortsätter vanliga investeringar med lönen som alltid kommer i rätt tid. Jag tycker verkligen att försvarssektorn
är något all hålla koll på och sätta in sig med tanke på alla nyheter som kommer. Sluta inte investera!

## Källor
[Tidöpartierna: 300 miljarder till försvarssatsning](https://www.placera.se/nyheter/regeringen-och-sd-overens-300-miljarder-till-ny-forsvarssatsning)

[Storbankens nya satsning - starta två försvarsfonder](https://www.placera.se/nyheter/storbankens-nya-satsning--startar-tva-forsvarsfonder)

[SHB: Det svänger snabbt - nu är fastighetsaktierna köpvärda](https://www.placera.se/nyheter/shb-det-svanger-snabbt--nu-ar-fastighetsaktierna-kopvarda)

[Musk says Tesla is not immune from tariffs as car firms hit](https://www.bbc.com/news/articles/cnvz4097q8ro)

[Flera sänkta riktkurser för HM](https://placera.se/nyheter/flera-sankta-riktkurser-for-hm)
